Argu Open Data is een project om de politiek transparanter en interactiever te maken. Dat doen we door data te verzamelen uit onder andere de Tweede Kamer en diverse gemeenteraden.

Om mee te kunnen doen in een democratie, moet je als burger kunnen weten wat er gebeurt in de politiek. Je moet kunnen zien wat politici bespreken, wat ze stemmen, met welke thema's ze bezig zijn, welke voorstellen ze doen en hoe ze zich tot elkaar verhouden. De politiek controleert de overheid en de burger controleert de politiek.

Helaas is dat controleren nog niet zo makkelijk. Om te weten wat er gebeurt in de Tweede Kamer of in je eigen gemeenteraad, moet je vaak graven op ingewikkelde websites door talloze PDF'jes. Dat vinden wij jammer, want in 2017 is er nu ontzettend veel mogelijk met webtechnologie.

### Wat kan je dan allemaal met die data?

* Een [stemwijzer](/info/VoteMatch) maken die niet gebaseerd is op beloften, maar op het daadwerkelijke stemgedrag van politici. Selecteer zelf uit duizenden moties de meest relevante en stel je eigen stemwijzer samen.
* Meestemmen en discussie voeren over de voorstellen die er worden besproken. Argu is ontworpen om inhoudelijke discussie te stimuleren. Nu kan je dus
* Zoeken door alle data. Niet alleen door de vele duizenden documenten van de Tweede Kamer, maar ook door alle gemeenten. Erg handig voor belangenbehartigers!
* Automatisch een mail versturen als er nieuwe zoekresultaten zijn voor een bepaalde term.
* Statistieken weergeven, zoals vergelijken hoe partijen stemmen over bepaalde thema's.
* Vergaderingen en documenten beter weergeven en geschikt maken voor kleine schermen.
* Heb jij nog een goed idee? [Deel het op Argu Feedback](http://argu.co/feedback)!

### Waar komt jullie data vandaan?

De data van gemeenten komt uit [Open Raadsinformatie](http://openraadsinformatie.nl/), welke de data haalt uit diverse RaadsInformatieSystemen. De data van de Tweede Kamer komt momenteel uit [PartijGedrag](http://partijgedrag.nl/).

### Ik wil ook dat mijn gemeente in Argu Open Data staat!

Dat kan! Benader mensen uit jouw gemeenteraad en vertel ze over [Open Raadsinformatie](http://openraadsinformatie.nl/). Zodra de data daar terecht komt, komt het ook in Argu terecht.

### Wie hebben dit project mogelijk gemaakt?

Het team van Argu heeft de software gebouwd met financieÃ«le steun van het [SIDN Fonds](https://www.sidnfonds.nl/projecten/argu-open-data), het [Stimuleringsfonds voor de Journalistiek](https://www.svdj.nl/projects/argu-open-data/) en de crowdfundingscampagne [Nieuwe Helden van Utrecht](https://utrecht-crowdfunding.nl/nl/projects/argu). Ook was dit niet mogelijk geweest zonder de hulp van Elwin Oost van PartijGedrag. Hartelijk bedankt voor jullie ondersteuning!

### Gaaf project! Kan ik jullie nog ergens volgen?

We hebben [facebook](https://www.facebook.com/argu.co/) en [twitter](https://twitter.com/argu_co)!

### Mijn vraag staat er niet bij!

[Mail ons](mailto:joep@argu.co) en we proberen zo snel mogelijk te beantwoorden.
